32 IN CATILINAM ORATIO TERHA„

tamen, ut levissime dicam, dimicandum nobis eum illo fuis-
set, neque nos unquam, dum ille in urbe hostis esset, tantis
periculis rem publicam tanta pace, tanto otio, tanto silentio
liberassemuS.

5 VIII. Quamquam haec omnia, QuiriteS, ita sunt a me
administrata, ut deorum immortalium nutu atque consilio
et gesta et provisa esse videantur3 idque quum conjectura
consequi possumus, quod vix videtur humani consi-lii tanta·
rum rerum gubernatio esse potuisse, tum vero ita praesentes

10 his temporibus opem et auxilium nobis tulerunt, ut eos
paene oculis videre possemus. Nam ut illa omittam, visas
nocturno tempore ab occidente faces ardoremque caeli, ut
fulminum jaetuS, ut terrae metus relinquam, ut omittam
cetera, quae ita multa nobis consulibus facta sunt, ut haec,

15 quae nunc fiunt, canere dii immortales viderentur, hoo certe,
quod sum dioturuS, neque praetermittendum neque relin-
quendum est. Nam profecto memoria tenetiS, Cotta et
Torquato consulibus complures in Capitolio res de caelo
esse percussas, quum et simulacra deorum depulsa sunt et.

20 statuae veterum hominum dejectae et legum aera liquefacta
et tactus etiam ille, qui hano urbem condidit, Romulus,
quem inauratum in Capitolio parvum atque lactantem,
uberibus lupinis inhiantem, fuisse meministis, Quo quidem
tempore quum haruspices ex tota Etruria convenissent,

25 caedes atque incendia et legum interitum et bellum civile
ao domesticum et totius urbis atque imperii occasum appro-
pinquare dixerunt, nisi dii immortales omni ratione placati
suo numine prope fata ipsa flexissent.

Itaque illorum responsis tum et ludi per dies decem

30 facti sunt, neque res ulla, quae ad placandos deos perti-
neret, praeter-missa est: iidemque jusserunt simulacrum
J ovis facere majus et in excelso collocare et contra, atque
ante fuerat, ad orientem convertere3 ac se sperare dixe·
runt, si illud signum, quod videtis, solis ortum et forum

35 curiamque conspiceret, fore ut ea consilia, quae elam essent
inita contra salutem urbis atque imperii, illustrarentur, ut

