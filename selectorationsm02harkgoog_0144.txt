122 IN ANTONIUM ORATIO PRIMA.

10

15

20

25

30

’35

dejecerant, quos tamen ipsi consules in contionibus et in
omni sermone laudabant3 veterani qui appellabantur, qui-
bus hic ordo diligentissime caverat, non ad conservationem
earum rerum, quas habebant, sed ad spem novarum prae-
darum incitabantur. Quae quum audire mallem quam
videre haberemque jus legationis liberum, ea mente dis-
cessi, ut adessem Kalendis J anuariis, quod initium senatus
cogendi fore videbatur.

III. Exposui, patres conscripti, profectionis consilium3
nunc reversionis, quae plus admirationis habet, breviter
exponam. Quum Brundisium iterque illud, quod tritum in
Graeciam est, non sine causa vitavissem, Kalendis Sextili-
bus veni Syracusas, quod ab ea urbe transmissio in Grae·
ciam laudabatur3 quae tamen urbs mihi conjunctissima
plus una me nocte cupiens retinere non potuit. Veritus

· sum ne meus repentinus ad meos necessarios adventus sus-

picionis aliquid afferret, si essem commoratus, Quum
autem me ex Sicilia ad Leucopetram, quod est promonto-
rium agri Regini, venti detulissent, ab eo loco conscendi,
ut transmitterem 3 nec ita multum provectus rejectus austro
sum in eum ipsum locum, unde conscenderam. Quumque
intempesta nox esset mansissemque in vil-la P. Valerii,
comitis et familiaris mei, postridieque apud eundem ven-
tum exspectans manerem, municipes Regini complures ad
me venerunt, ex iis quidam Roma recentes3 a quibus pri-
mum accipio M. Antonii contionem, quae mihi ita placuit,
ut ea lecta de reversione primum coeperim cogitare. N ec
ita multo post edictum Bruti affertur et Cassii, quod quidem
mihi, fortasse quod eos plus etiam rei publicae quam fami-
liaritatis gratia diligo, plenum aequitatis videbatur. Ad-
debant praeterea—fit enim plerumque ut ii, qui boni quid
volunt afferre affingant aliquid, quo faciant id quod nun-
tiant laetius—rem conventuram3 Kalendis senatum fre-
quentem fore3 Antonium repudiatis malis suasoribus, re-
missis provinciis Galliis, ad auctoritatem senatus esse redi-
turum. ‘

 

 

