DE IMPERIO GN. POMPEII ORATIO. 75

et Tigranem magnis copiis minitantem Asiae retardavit.
Et quisquam dubitabit, quid virtute perfecturus sit, qui
tantum auctoritate perfecerit ⁴? aut quam facile imperio
atque exercitu socios et vectigalia conservaturus sit, qui
ipso nomine ae rumore defenderit ? 5

XVI. Age vero illa res quantam declarat ejusdem homi-
nis apud hostes populi Romani auctoritatem, quod ex
locis tam longinquis tamque diversis tam brevi tempore
omnes huic se uni dediderunt: quod Cretensium legati,
quum in eorum insula noster imperator exercitusque esset, 10
ad On. Pompeium in ultimas prope terras venerunt eique
se omnes Cretensium civitates dedere. velle dixerunt!
Quid ⁰? idem iste Mithridates nonne ad eundem Cn. Pom-
peiutn legatum usque in Hispaniam misit? eum quem
Pompeius legatum semper judicavit, ii, quibus erat moles· 15
tum ad eum potissimum esse missum, speculatorem quam
legatum judicari maluerunt. Potestis igitur jam constitu·
ere, Quirites, hanc auctoritatem, multis postea rebus ges-
tis magnisque vestris judiciis amplificatam, quantum apud
illos regeS, quantum apud exteras nationes valituram esse 20
existimetis.

Reliquum est ut de felicitate, quam praestare de se ipso
nemo potest, meminisse et commemorare de altero possu-
muS, sicut aequum est homines de potestate deorum, timide
et pauca dicamuS. Ego enim sic existimo: MaximO, Mar· 25
ce110‚ Scipioni, Mario et ceteris magnis imperatoribus non
solum propter virtutem, sed etiam propter fortunam saepius
imperia mandata atque exercitus esse commissos, Fuit
enim profecto quibusdam summis viris quaedam ad ampli-
tudinem et ad gloriam et ad res magnas bene gerendas di· 30
vinitas adjuncta fortuna. De hujus autem hominis felici-
tate, de quo nunc agimuS, hac utar moderatione dicendi,
non ut in illius potestate fortunam positam esse dicam,
sed ut praeterita meminisse, reliqua sperare videamur, nc
aut invisa diis immortalibus oratio nostra aut ingrata esse 35
videatur.

