34 m mmmmm omno ΤΕΒΤΙΑ.

bus anteponerent, id non divinitus factum esse putatis, prae‘
sertim qui nos non pugnandO, sed tacendo superare potue·
rint ’Β
Χ. Quam ob rem, QuiriteS‚ quoniam ad omnia pulvina-
5 ria supplicatio decreta est, celebratote illos dies cum con-
jugibus ao liberis vestris. Nam multi saepe honores diis
immortalibus justi habiti sunt ac debiti, sed profecto jus-
tiores nunquam. Erepti enim estis ex crudelissimo ac mi·
serrimo interitu: sine caede, sine sanguine, sine exercitu,

10 sine dimicatione togati me uno togato duce et imperatore
vicistis. Etenim recordamini, QuiriteS, omnes civiles dis-
sensiones‚ non solum eas, quas audistis, sed eaS, quas vos-

· met ipsi meministis atque vidistis. L. Sulla P. Sulpicium
oppressit: G. Marium, custodem hujus urbis, multosque

15 fortes viros partim ejecit ex civitate, partim interemit. On.
Octavius consul armis expulit ex urbe collegam: omnis hic
locus acervis corporum et civium sanguine redundavit. ’ Su-
peravit postea Cinna cum Mario: tum vem, clarissimis viris
interfectis, lumina civitatis exstincta sunt. Ultus est hujus

20 victoriae crudelitatem postea Sulla, ne · dici quidem opus
est, quanta deminutione civium et quanta calamitate rei
publicae. Dissensit M. Lepidus a clarissimo ac fortissimo
viro Q. Catulo: attulit non tam ipsius interitus rei publicae
luctum quam ceterorum.

25 Atque illae tamen omnes dissensioneS‚ quae non ad de-
lendam, sed ad commutandam rem publicam pertinebant-—
non illi nullam esse rem publicam, sed in ea, quae esset, se
esse principeS‚ neque hanc urbem conflagrare, sed se in hac
urbe florere voluerunt—ejus modi fuerunt, ut non reconcili-

30 atione concordiae, sed internecione civium dijudicatae sint.
In hoc autem uno post hominum memoriam maximo cru-
delissimoque bello, quale bellum nulla unquam barbaria cum
sua gente gessit, quo in bello lex haec fuit a Lentulo, Cati·
lina, Cetheg0‚ Cassio constituta, ut omneS, qui salva urbe

35 salvi esse possent, in hostium numero ducerentur, ita me
gessi, Quirites, ut omnes salvi conservaremini3 et, quum

